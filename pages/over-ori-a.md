---
title: Over ORI-A
position: 1
---

::: waarschuwing
**Disclaimer:** De ORI-A website en bijbehorende documentatie zijn nog in ontwikkeling. Hou er daarom rekening mee dat alle informatie op deze website onvolledig, onnauwkeurig of verouderd kan zijn.
:::

# Wat is ORI-A?

De Open Raadsinformatie Archiefstandaard (ORI-A) beschrijft de regels voor het duurzaam bewaren en uitwisselen van raadsinformatie in XML-formaat. Hiervoor is het ORI-A XML-schema ontwikkeld, dat kan worden gebruikt wanneer raadsinformatie, zoals een collectie videotulen, voor permanente bewaring naar een [e-depot](https://www.nationaalarchief.nl/archiveren/kennisbank/wat-is-een-e-depot) wordt gemigreerd. 

ORI-A is gebaseerd op het informatiemodel van [de Open Raadsinformatie (ORI) API Specificatie](https://github.com/VNG-Realisatie/ODS-Open-Raadsinformatie).

## Achtergrond

In de zomer van 2021 is tijdens een landelijke ['videotulenbijeenkomst'](https://kiacommunity.nl/thoughts/11904) door diverse stakeholders in het informatiedomein de wens uitgesproken om te komen tot een standaard voor de duurzame toegankelijkheid van raadsinformatie. De toen opgerichte [Werkgroep Archivering Raadsinformatie](colofon) stelde zich als taak deze standaard te realiseren. ORI-A is daarvan het resultaat.

Vanuit enkele archiefdiensten is de behoefte ontstaan om te komen tot een standaard voor het duurzaam bewaren en beschikbaarstellen van raadsinformatie in een digitale archiefbewaarplaats (het e-depot). Deze archiefdiensten hebben zich verenigd in de [Werkgroep Archivering Raadsinformatie](colofon).

De werkgroep heeft zich drie doelen gesteld: ten eerste het ontwikkelen, testen en gebruiksklaar maken van een ORI-A XML-schema ([XSD](https://en.wikipedia.org/wiki/XML_Schema_(W3C))), ten tweede het promoten en tijdelijk ondersteunen van het gebruik van de standaard, en ten derde het borgen van het beheer van de standaard op de lange termijn.

## Status

Het ORI-A XML-schema is momenteel in b√®ta, en [kan hier gedownload worden](https://github.com/Regionaal-Archief-Rivierenland/ORI-XSD/releases). De standaard is de afgelopen tijd getest aan enkele praktijkcases, momenteel wordt de website klaargemaakt voor lancering. Vanaf het najaar volgen enkele pilotimplementaties, waarin de standaard wordt ingezet in de praktijk. Hierover zullen periodiek berichten op [KIA](https://kiacommunity.nl/welcome) verschijnen.

# Waarom is ORI-A ontwikkeld?

ORI-A heeft een vergelijkbaar doel als het ORI-project geleid door de VNG: het gestandaardiseerd beschikbaar stellen van raadsinformatie. Deze standaardisatieslag is hard nodig, omdat ieder RIS-systeem momenteel een eigen, niet-publiekelijk gedocumenteerd formaat voor raadsinformatie hanteert. Hiermee komt de toekomstige **vindbaarheid** en **interpreteerbaarheid** van raadsinformatie in gevaar.

De ORI-standaard van de VNG voldeed echter niet volledig aan de behoeften van archiefdiensten. Hierom is besloten een archiefvariant van ORI te ontwikkelen. Je kan hier meer over lezen in [Waarom een speciale archiefstandaard?](faq)

# Documentatie

<!-- todo: benoem downloads pagina, het plaatje, en de voor mensen bedoelde documentatie   -->
De documentatie van de XSD is een work-in-progress. De betekenis van de verschillende (sub)elementen kan op dit moment achterhaald worden uit de waardes binnen de `<xs:documentation>` tags.

Bovendien bestaat er een [grafische representatie van het informatiemodel.](ORI-A-diagram.pdf)
