---
title: Over ORI-A
position: 1
---

ORI-A is een archiefstandaard voor het duurzaam bewaren van **raadsinformatie** --- oftewel, de digitale gegevens die overheden zoals gemeentes en provincies aanmaken tijdens bestuurlijke of politieke besluitvorming. 

Hieronder wordt het belang van een archiefstandaard voor zulke informatie uitgelegd, en vind je een overzicht van alle ORI-A gerelateerde documentatie.

# Wat is ORI-A?

De Open Raadsinformatie Archiefstandaard (ORI-A) beschrijft de regels voor het duurzaam bewaren en uitwisselen van raadsinformatie in XML-formaat. Deze regels zijn vastgelegd in het [ORI-A XML-schema](downloads#xml-schema). Dit schema kan gebruikt worden wanneer raadsinformatie, zoals een collectie videotulen, voor permanente bewaring naar een [e-depot](https://www.nationaalarchief.nl/archiveren/kennisbank/wat-is-een-e-depot) wordt gemigreerd.

ORI-A is gebaseerd op het informatiemodel dat de VNG heeft ontworpen voor [de Open Raadsinformatie (ORI) API](https://github.com/VNG-Realisatie/ODS-Open-Raadsinformatie). In ["Hoe verhoudt ORI-A zich tot ORI?"](faq) kun je meer lezen over de verschillen tussen deze twee informatiemodellen.

# Waarom is ORI-A ontwikkeld?

Tijdens een [landelijke bijeenkomst over videotulen](https://kiacommunity.nl/thoughts/11904) gaven diverse stakeholders in het informatiedomein aan behoefte te hebben aan een standaard voor het duurzaam bewaren en beschikbaar stellen van raadsinformatie in een digitale archiefbewaarplaats (het e-depot). De toen opgerichte [Werkgroep Archivering Raadsinformatie](colofon) stelde zich als taak deze standaard te realiseren. ORI-A is daarvan het resultaat.

ORI-A heeft hetzelfde doel als ORI: het gestandaardiseerd beschikbaar stellen van raadsinformatie. Deze standaardisatieslag is hard nodig, omdat ieder RIS-systeem momenteel een eigen, niet-publiekelijk gedocumenteerd formaat voor raadsinformatie hanteert. Hiermee komt de toekomstige **vindbaarheid** en **interpreteerbaarheid** van raadsinformatie in gevaar.

De ORI-standaard van de VNG voldeed echter niet volledig aan de behoeften van archiefdiensten. Hierom is besloten een archiefvariant van ORI te ontwikkelen. Je kan hier meer over lezen in [Waarom een speciale archiefstandaard?](faq)

# Beheer van de standaard
De Werkgroep Archivering Raadsinformatie beheert momenteel ORI-A. De komende tijd richten we ons op het promoten en tijdelijk ondersteunen van het gebruik van de standaard. 

## Status

Het [ORI-A XML-schema](downloads#xml-schema) is momenteel in b√®ta. De website ondergaat de komende tijd een publieksreview. Vanaf het najaar volgen enkele pilotimplementaties, waarin de standaard wordt ingezet in de praktijk. Updates en nieuws over ORI-A zijn te lezen op deze website of op [KIA](https://kiacommunity.nl/groups/86-videotulen/welcome).


# Documentatie

De ORI-A documentatie bestaat uit een aantal onderdelen:

``` {=html}
<div class="cardgrid">
  <a href="tutorial">
    <article class="card">
      <header>
        <svg width=27 height=27>
          <use xlink:href="boek.svg#boek"/>
        </svg>Hoe werkt ORI-A?</header>
      <p>Stapgewijze uitleg van ORI-A aan de hand van stukjes XML</p>
    </article>
  </a>
  <a href="xml-schema">
    <article class="card">
      <header><span style='margin-right: 0.3em'>&lt;/&gt;</span>XML-schema</header>
<p>Complete specificatie van het XML-schema</p>
</article>
</a>
<a href="downloads#voorbeeldbestanden">
  <article class="card">
    <header>
      <svg width=27 height=27>
        <use xlink:href="download.svg#download"/>
      </svg>Voorbeeldbestanden</header>
    <p>Voorbeeld van hoe je een echte vergadering met behulp van ORI-A XML kan beschrijven</p>
  </article>
</a>
<a href="begrippenlijsten">
  <article class="card">
    <header>
      <svg width=27 height=27>
        <use xlink:href="lijst.svg#lijst"/>
      </svg>Begrippenlijsten</header>
    <p>Definities van begrippen die met raadsinformatie te maken hebben</p>
  </article>
</a>
<a href="downloads#diagram">
  <article class="card">
    <header>
      <svg width=27 height=27 style="margin-top: -0.2em; margin-right: 0.4em">
        <use xlink:href="image.svg#image"/>
      </svg>Diagram</header>
    <p>Schematische weergave van het ORI-A informatiemodel</p>
  </article>
</a>
<a href="faq">
  <article class="card">
    <header>
      <svg width=27 height=27>
        <use xlink:href="faq.svg#faq"/>
      </svg>Veelgestelde vragen</header>
    <p>Algemene vragen over ORI-A</p>
  </article>
</a>
</div>
```
